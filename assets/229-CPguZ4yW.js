const n={title:"مغلطه‌‌های درجه‌دو (B-List Fallacies) (۳۱۳-۲۲۹)",url:"https://www.digikala.com/mag/%d9%85%d8%ba%d9%84%d8%b7%d9%87-%d9%87%d8%a7%db%8c-%d8%af%d8%b1%d8%ac%d9%87-%d8%af%d9%88/",content:`<p><span style="font-weight: 400;">محض یادآوری، یک مغلطه‌ی منطقی (Logical Fallacy) شامل سه ویژگی زیر است:&nbsp;</span></p>
<p><span style="font-weight: 400;">۱. </span><b>مغلطه باید خطا در برهان و استدلال (Reasoning) باشد</b><span style="font-weight: 400;">، نه خطا در بیان واقعیات (Factual).&nbsp;</span></p>
<p><span style="font-weight: 400;">۲. </span><b>مغلطه باید به طور رایج در استدلال به کار رود، </b><span style="font-weight: 400;">یا در قالب خود استدلال یا تفسیر مخاطب از استدلال.&nbsp;</span></p>
<p><span style="font-weight: 400;">۳. </span><b>مغلطه باید گول‌زننده باشد،‌</b><span style="font-weight: 400;"> یعنی باید بتواند یک فرد بالغ معمولی را به اشتباه بیندازد.&nbsp;</span></p>
<p><span style="font-weight: 400;">مغلطه‌های بسیاری وجود دارند که در اینترنت یافت می‌شوند و حداقل یکی از سه ویژگی بالا را ندارند، اما با این حال مردم همچنان واژه‌ی «مغلطه» را در توصیف‌شان به کار می‌برند. با توجه به این‌که هیچ معیار تثبیت‌شده‌ای برای تعریف مغلطه وجود ندارد، مردم می‌توانند هر چیزی را که دلشان می‌خواهد مغلطه خطاب کنند، ولی ما جزو «مردم» نیستیم. ما می‌خواهیم مغلطه‌شناس‌های حرفه‌ای باشیم، برای همین مغلطه‌هایی را که واقعاً مغلطه نیستند یا ارزش‌اش را ندارند که من بخواهم مفصل توضیح‌شان دهم یا شما عمیقاً درک‌شان کنید، «مغلطه‌ی درجه‌دو» خطاب می‌کنیم. اگر این مغلطه‌ها سلبریتی بودند،‌ شاید بعضی‌هایشان به مراسم اسکار دعوت شوند، ولی بیشترشان در بهترین حالت در برنامه‌ی تلویزیونی هالیود اسکوئرز (Hollywood Squares) به‌عنوان مهمان حضور می‌یابند. اما اگر قرار باشد این کتاب بزرگ‌ترین مجموعه‌ی مغلطه‌ی موجود در بازار باشد، لازم می‌بینم که حداقل فهرست‌شان کنم. با این وجود،‌ ارزشش را دارد که این فهرست را یک بار کامل بخوانید، همان‌طور که ارزشش را دارد بعضی از اپیزودهای هالیوود اسکوئرز را یک بار تماشا کنید (البته به شرطی که نوبت اجراهای اعصاب‌خردکن آن خانم عروسک‌گردان نباشد).&nbsp;</span></p>
<p><span style="font-weight: 400;">در ضمن من در توضیحات مغلطه‌های زیر چند جمله هم درباره‌ی این‌که چرا مغلطه‌ی موردنظر به فهرست مغلطه‌های اصلی راه پیدا نکرده توضیح داده‌ام.&nbsp;</span></p><div id="custom_html-8" class="-widget" single-post-ads-in-content="" widget-wrapper="" widget_custom_html"=""><div class="textwidget custom-html-widget"><div smr-id="130" smr-type="banner_fixed"></div></div></div><p></p>
<p><span style="font-weight: 400;">(توضیح مترجم: فهرست پایین ترکیبی از مغلطه‌های درجه‌دو در سایت و کتاب است. بعضی از مغلطه‌های درجه‌دوی فهرست‌شده در کتاب در سایت مدخل کامل هستند و برای هرچه کامل‌تر بودن ترجمه‌ی فارسی توضیح آن‌ها در سایت در این ترجمه آورده شده است. همچنین بعضی از مغلطه‌های فهرست‌شده در کتاب در سایت فهرست نشده‌اند و این مغلطه‌ها نیز به این فهرست اضافه شده‌اند. در کل هیچ مغلطه‌ای در سایت یا کتاب نیست که در این ترجمه فهرست نشده باشد و می‌شود این ترجمه را کامل‌ترین نسخه‌ی پروژه‌ی بو بنت در نظر گرفت).&nbsp;</span></p>
<p><span style="font-weight: 400;">این شما و این هم مغلطه‌های درجه‌دو:&nbsp;</span></p>
<ol>
<li style="font-weight: 400;"><b>مغلطه‌ی خطا در به‌کارگیری متدولوژی شبیه‌سازی (Abduction Fallacy)</b><span style="font-weight: 400;">:‌ این مغلطه موقعی اتفاق می‌افتد که یک متدولوژی شبیه‌سازی ناکافی برای یک عمل (Task) شبیه‌سازی به کار گرفته شود. این مغلطه در یک مقاله‌ی آکادمیک و چند بار در اینترنت مورد اشاره قرار گرفته است. معلوم نیست که آیا در استدلال قابل استفاده است یا نه. تازه، اگر کسی از متدولوژی شبیه‌سازی درست استفاده نکند، احتمالاً تخصص کافی نداشته؛ خطایی در برهان و استدلال صورت نگرفته است.&nbsp;</span></li>
<li style="font-weight: 400;"><b>عدم وجود مدرک (Absence of Evidence)</b><span style="font-weight: 400;">: این مغلطه موقعی اتفاق می‌افتد که فرض شود چون مدرکی موجود نیست، می‌توان بدون آن نتیجه‌گیری منطقی کرد. البته گاهی اگر انتظار داشته باشیم مدرک یا شواهدی به دست آوریم و این اتفاق نیفتد، اشکالی ندارد اگر بدون آن‌ها نتیجه‌گیری کنیم. با این حال،‌ این مسئله مبحثی پیچیده در حوزه‌‌ی معرفت‌شناسی (Epistemology) است و آنقدر ظرافت دارد که نمی‌شود به‌راحتی برچسب مغلطه را به آن چسباند. مغلطه‌ی توسل به نادانی (شماره‌ی ۶۷) معادل مغلطه‌آمیزتر این مدخل است.&nbsp;</span></li>
<li style="font-weight: 400;"><b>حقایق جایگزین (Alternative Facts)</b><span style="font-weight: 400;">: حسن تعبیری برای «خیال‌بافی» یا «دروغ». این مغلطه زیاد با استدلال و دلیل و برهان سر و کار ندارد و دروغ‌گویی است. شاید در شرایطی که گوینده باور داشته باشد حقایق جایگزین با حقایق واقعی یکسان هستند، بتوان آن را مغلطه در نظر گرفت.&nbsp;</span></li>
<li style="font-weight: 400;"><b>توسل به آسایش خاطر (Appeal to Convenience)</b><span style="font-weight: 400;">: پذیرفتن یک استدلال صرفاً‌ به خاطر این‌که نتیجه‌ی آن باعث آسایش خاطر است، نه به خاطر حقیقت داشتن آن. این مغلطه چندان رایج نیست و می‌توان آن را زیرمجموعه‌‌ی توسل به عواقب (شماره‌ی ۲۹) در نظر گرفت. تنها تفاوت بین این دو در این است که نتیجه‌گیری توسل به عواقب ممکن است مثبت یا منفی باشد، اما نتیجه‌گیری توسل به آسایش خاطر ضرورتاً مثبت است.&nbsp;</span></li>
<li style="font-weight: 400;"><b>توسل به شانس (خوش‌شانسی یا بدشانسی) ((Appeal to Luck (good or bad luck)</b><span style="font-weight: 400;">: نادیده گرفتن عوامل و دلایل مشخص برای وقوع یک اتفاق و ربط دادن آن به شانس.&nbsp;</span></li>
<li style="font-weight: 400;"><b>توسل به حسادت ((Appeal to Envy (Argumentum ad invidiam)</b><span style="font-weight: 400;">: تلاش برای متقاعد سازی افراد از طریق برانگیختن حس حسادت‌شان، به جای ارائه‌ی مدرک و دلیل. این مغلطه به قدر کافی رایج نیست و غیر از این نمی‌شود آن را خطا در استدلال به حساب آورد، چون یک ترفند متقاعد سازی عامدانه است.&nbsp;</span></li>
<li style="font-weight: 400;"><b>توسل به معماسازی (Appeal to Mystery)</b><span style="font-weight: 400;">: این مغلطه موقعی اتفاق می‌افتد که در یک استدلال، به جای ارائه‌ی توضیح،‌ صرفاً بیان شود که هیچ توضیحی ممکن نیست،‌ یا به عبارت دیگر حقیقتی که قرار است توضیح داده شود غیرقابل‌توضیح است. من این مغلطه را خطا در استدلال نمی‌بینم، چون در آن ادعا نشده که به خاطر غیرقابل‌توضیح بودن مسئله،‌ استدلال صحیح یا غلط است. بعضی چیزها هستند که (در حال حاضر) قابل توضیح نیستند. اگر بیان کنیم که چیزی به خاطر غیرقابل‌توضیح بودن صحیح است، مرتکب مغلطه‌ی توسل به نادانی (شماره‌ی ۶۷) شده‌ایم.&nbsp;</span></li>
<li style="font-weight: 400;"><b>توسل به حریم شخصی (Appeal to Privacy)</b><span style="font-weight: 400;">: این مغلطه موقعی اتفاق می‌افتد که شخصی به خاطر «خصوصی» بودن یک مسئله از بحث کردن درباره‌ی آن سر باز بزند و به صورت پیش‌فرض آن را بپذیرد. این مغلطه تحت عنوان مغلطه‌‌ی سرت تو کار خودت باشه (Mind Your Own Business Fallacy) نیز شناخته می‌شود. به‌شخصه این مغلطه را خطا در استدلال نمی‌بینم. اگر موضوعی شخصی یا خصوصی است، به خود آن شخص مربوط است. تازه این مغلطه چندان رایج نیست.&nbsp;</span></li>
<li style="font-weight: 400;"><b>توسل به فخرفروشی (Appeal to Snobbery)</b><span style="font-weight: 400;">: توسل به فخرفروشی موقعی اتفاق می‌افتد که شخصی سعی کند شخص دیگر را متقاعد کند با پذیرفتن فلان ادعا عضوی از جامعه‌ی فاخر و باکلاس به حساب خواهد آمد. این کار بیشتر ترفند تبلیغاتی/متقاعدسازی است تا مغلطه، چون به‌ندرت در استدلال به کار می‌رود و بیشتر تلاشی است برای به دست آوردن چیزی که از کسی می‌خواهید.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>توسل به سنگ ((Appeal to the Stone (argumentum ad lapidem)</b><span style="font-weight: 400;">: توسل به سنگ موقعی اتفاق می‌افتد که شخصی یک ادعا را به خاطر پوچ یا مضحک بودنش رد کند، ولی حاضر نباشد مدرکی برای پوچ یا مضحک بودنش عرضه کند. به زبان ساده‌تر توسل به سنگ یعنی رد کردن یک استدلال یا گزاره بدون دلیل مشخص. این مغلطه خطا در استدلال و برهان نیست؛ صرفاً پرهیز از استفاده از آن است. ما می‌توانیم یک استدلال را «دیوانه‌وار»، «احمقانه»‌، «غیرمنطقی»، «مزخرف» و… خطاب کنیم، ولی دلیلی ندارد برای هر صفت یک مغلطه‌ی جدا درست کنیم.&nbsp;</span></li>
<li style="font-weight: 400;"><b>&nbsp;توسل به سود (Appeal to Utility)</b><span style="font-weight: 400;">:‌ (به توسل به آسایش خاطر رجوع کنید)‌</span></li>
<li style="font-weight: 400;"><span style="font-weight: 400;">&nbsp;</span><b>رد کردن بی‌دلیل استدلال (Argument by Dismissal)</b><span style="font-weight: 400;">:‌ رد کردن یک استدلال بدون توضیح دادن دلیل آن. شخصی که استدلال را رد کرده ممکن است دلیل خوبی برای این کار داشته باشد و صرفاً‌ حاضر نباشد آن را با کسی در میان بگذارد. بنابراین نمی‌توان فرض را بر این بگیریم که این کار خطا در برهان و استدلال است. تصمیم به عدم شرکت در بحث صرفاً‌ یک انتخاب آگاهانه است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>استدلال از روی تنبلی (Argument by Laziness)</b><span style="font-weight: 400;">: استدلالی که استدلال‌کننده‌اش به خود زحمت نداده باشد برای تقویت آن مدرک جمع‌آوری کرده باشد. در اینجا تنبلی حاکی از این است که استدلال‌کننده می‌داند که باید برای تقویت استدلالش مدرک جمع‌آوری کند،‌ بنابراین خطا در برهان و استدلال صورت نگرفته است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>توسل به پرسش بلاغی (Argument by Rhetorical Question)</b><span style="font-weight: 400;">: پرسیدن سوال به نحوی که جواب موردنظرتان را بگیرید. توسل به پرسش بلاغی به استراتژی‌ای در استدلال کردن اشاره دارد که یادآور دو اصطلاح سوال معنادار (Loaded Question) و سوال تلقینی (Leading Question) است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>توسل به نظر ناآگاهانه (Argument by Uninformed Opinion)</b><span style="font-weight: 400;">: (به استدلال از روی تنبلی مراجعه کنید)‌</span></li>
<li style="font-weight: 400;"><span style="font-weight: 400;">&nbsp;</span><b>توسل به طراحی (Argument from Design)</b><span style="font-weight: 400;">: تصور این‌که چون چیزی طراحی‌شده به نظر می‌رسد،‌ حتماً کسی یا چیزی آن را طراحی کرده است. توسل به طراحی بیشتر یک برهان به نظر می‌رسد تا یک مغلطه،‌ چون ریشه‌ی آن در عدم در اختیار داشتن دانش کافی است (مثلاً درباره‌ی تکامل،‌ انتخاب طبیعی و..)‌، نه غیرمنطقی بودن.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>توسل به عاقبت نهایی (Argument from Final Consequences)</b><span style="font-weight: 400;">: قاطی کردن علت و معلول؛ یا به طور دقیق‌تر مواجه شدن با یک علت و فرض کردن یک معلول برای آن بدون پشتوانه‌ای. این مغلطه به‌ندرت مورد استفاده قرار می‌گیرد و مغلطه‌ی علت سوال‌برانگیز (شماره‌ی ۱۸۳) آن را پوشش داده است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>توسل به آینده (Argument to the Future)</b><span style="font-weight: 400;">: بیان این استدلال که در آینده مدرک و مشاهدات مورد نیاز برای اثبات ادعایتان کشف خواهد شد. این بیانیه ممکن است مغلطه‌آمیز باشد یا نباشد؛ بستگی به این دارد که چرا فکر می‌کنید روزی مدرک و مشاهداتی برای اثبات نتیجه‌گیری‌تان کشف خواهد شد. اگردلیلی در کار نباشد، این طرز فکر توسل به ایمان (شماره‌ی ۳۵)‌ یا خواسته‌اندیشی (۲۲۵) به شمار می‌آید.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>استدلال گیرا (Argumentum ad Captandum)</b><span style="font-weight: 400;">:‌ هر استدلال فریبنده یا غلطی که دلیل بیان شدن آن مقبولیت بالایش نزد عموم است. این مغلطه بیشتر یک نوع لفاظی ست تا مغطه‌ای رسمی.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>استدلال ضد مثال ((Argumentum ad Exemplum (Argument to the Example)</b><span style="font-weight: 400;">: استدلال کردن ضد مثال مطرح‌شده به جای پرداختن به سوال پرسیده‌شده. این مغلطه به‌ندرت مورد استفاده قرار می‌گیرد و وقتی هم که می‌گیرد انواع مختلفی دارد و هر یک از این انواع با یکی از مغلطه‌های اصلی هم‌پوشانی دارد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>سابقه‌ی خانوادگی بد (Bad Seed)</b><span style="font-weight: 400;">: تلاش برای بی‌ارزش جلوه دادن استدلال شخص با اشاره به سابقه‌ی خانوادگی «بد» او، طوری که این دو به هم ربطی نداشته باشند. این مغلطه یکی از دگرگونی‌های جزئی مغلطه‌ی توسل به ریشه‌ها (شماره‌ی ۱۲۴) است و به‌ندرت مورد استفاده قرار می‌گیرد.&nbsp;</span></li>
<li style="font-weight: 400;"><b>&nbsp;اولویت‌بندی مشکل (Barking Cat)</b><span style="font-weight: 400;">: اشاره به این‌که فلان مشکل نباید پیش از حل شدن مشکلی مهم‌تر حل شود. اگر دلیل موجهی برای چنین دیدگاهی وجود داشته باشد، مغلطه‌آمیز نیست.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>رفیق‌سالاری ((Blood is Thicker than Water (Favoritism)</b><span style="font-weight: 400;">: پذیرفتن صحت یک استدلال به خاطر ارتباط نزدیک با شخص استدلال‌کننده. رفیق‌سالاری خطا در برهان و استدلال نیست، بلکه یک سوگیری طبیعی است؛ همه تا حدی تمایل دارند به کسانی که ازشان خوششان می‌آید بیشتر اعتماد کنند.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>حربه‌ی دروغ بزرگ (Big Lie Technique)</b><span style="font-weight: 400;">: تکرار یک دروغ، شعار یا حقیقت نصفه‌ونیمه‌ی فریب‌آمیز تا جایی که مردم بدون دلیل و مدرک آن را بپذیرند. همان‌طور که از اسمش برمی‌آید، بیشتر یک حربه است تا مغلطه.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>رشوه دادن ((Bribery (Material Persuasion, Material Incentives, Financial Incentive)</b><span style="font-weight: 400;">: پول دادن به یک نفر برای موافقت کردن با موضع شما یا دریافت پول برای موافقت با موضع شخصی دیگر. رشوه دادن خطا در برهان و استدلال نیست.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>حال‌پرستی (Chronological Snobbery)</b><span style="font-weight: 400;">: تصور این‌که هنر یا علم معاصر فی‌نفسه از هنر و علم گذشتگان برتر است. حال‌پرستی بیشتر نگاه جانبدارانه است تا استدلال. وقتی هم که در استدلال به کار رود، توسل به تازگی (شماره‌ی ۴۴) و توسل به سن‌وسال (شماره‌ی ۶۳) آن را پوشش می‌دهد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>اعتراف تحت شکنجه (Confesses Under Torture)</b><span style="font-weight: 400;">: تصور این‌که حرفی که شخص به هنگام شکنجه شدن می‌زند حقیقت است. معمولاً درد شکنجه روی میزان صحت اعتراف تاثیر می‌گذارد و شدت این تاثیر مشخص نیست. این طرز تفکر خطا در برهان و استدلال نیست.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>حمله از راه تحسین بی‌مایه (Damning with Faint Praise)</b><span style="font-weight: 400;">: حمله به شخصی از راه تحسین کردن او برای کاری که لایق تحسین شدن نیست. مثلاً: «بابت این نسل‌کشی‌ای که راه انداختی بهت تبریک می‌گم. مسلماً اسمت تو تاریخ ثبت می‌شه.» این کار بیشتر فن بلاغی است تا مغلطه.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>گریز زدن (Digression)</b><span style="font-weight: 400;">: انحراف از موضوع بحث به طور موقت. گریز زدن فی‌نفسه مغلطه‌آمیز نیست.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>بی‌اعتنایی به علوم پذیرفته‌شده (Disregarding Known Science)</b><span style="font-weight: 400;">: نادیده گرفتن حقایق علمی که یک موضع خاص را تهدید می‌کنند. بی‌اعتنایی به علم یک سوگیری شناختی یا حتی نوعی دروغ‌گویی است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>دگماتیسم (Dogmatism)</b><span style="font-weight: 400;">: دگماتیسم یعنی باور کورکورانه داشتن به یک سری اصول و در نظر گرفتن‌شان به‌عنوان حقیقت مطلق، بدون در نظر گرفتن مدارک و شواهد و نظر دیگران. دگماتیسم به یک طرز فکر گسترده اشاره دارد، نه یک خطای مشخص در برهان و استدلال. بسیاری از مغلطه‌های کتاب توصیف‌گر نوعی خاص از دگماتیسم هستند.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>موقعیت باخت-باخت (Double Bind)</b><span style="font-weight: 400;">: قرار دادن شخص در موقعیتی که هر جوابی بدهد، جوابش اشتباه خواهد بود. چنین موقعیتی به‌ندرت اتفاق می‌افتد.&nbsp;</span></li>
<li style="font-weight: 400;"><b>&nbsp;شمارش چندباره (Double Counting)</b><span style="font-weight: 400;">: شمارش دوباره یا چندباره‌ی حوادث یا پیشامدها در سنجش داده که باعث به دست آمدن آمار غلط می‌شود. این مغلطه یکی از دگرگونی‌های دروغ‌گویی با آمار (شماره‌ی ۱۵۲) است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی محدود سازی به ذات (Essentializing Fallacy</b><span style="font-weight: 400;">): اشاره به این‌که فلان چیز همین بوده و هست و خواهد بود و قابل تغییر نیست، در حالی‌که اینطور نباشد. محدودسازی به ذات مغلطه نیست؛ خطا در بیان واقعیات است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>استثنای ثابت‌کننده‌‌ی اصل (Exception That Proves the Rule)</b><span style="font-weight: 400;">: شرایطی که در آن استثناهای یک اصل اشتباه بودن آن اصل را ثابت می‌کنند. پیش آمدن چنین شرایطی بسیار نادر است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>موضع نامشخص (Failure to State)</b><span style="font-weight: 400;">:&nbsp; موضع نامشخص موقعی اتفاق می‌افتد که شخصی موضع خودش را درباره‌‌ی موضوع مشخص نکند و به جایش دائم به طرف مقابل حمله کند و سوال بپرسد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی ضرب کردن (Fallacy of Multiplication)</b><span style="font-weight: 400;">: تصور این‌که اگر کار Y را بتوان با N مقدار منابع انجام داد، اگر N x X مقدار منابع در دسترس باشند، کار Y x X نیز با آن قابل انجام است. این مغلطه در اصل خطای آمارگیری است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی آزمایش‌های حیاتی (Fallacy of Crucial Experiments)</b><span style="font-weight: 400;">:‌ بیان این ادعا که فلان ایده توسط یک اکتشاف محوری ثابت شده است. این تصور بسیار ذهنی (Subjective) است. چیزی که در نظر یک نفر «محوری»‌ است شاید در نظر شخصی دیگر اینطور نباشد. همچنین «محوری بودن» ممکن است جنبه‌های مختلف داشته باشد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>نشانه‌ی ناقص (Faulty Sign)</b><span style="font-weight: 400;">: این تصور اشتباه که یک حادثه یا پدیده نشانه یا پیش‌بینی‌کننده‌ی قابل‌اطمینان حادثه یا پدیده‌ای دیگر است. این مغلطه شباهت زیادی به مغلطه‌های دیگر که حول محور روابط علی معلولی می‌چرخند دارد. این اسم به‌ندرت مورد استفاده قرار می‌گیرد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی کار را تمام کن (Finish the Job Fallacy)</b><span style="font-weight: 400;">: نادیده گرفتن منطق و اصرار بر «تمام کردن کار» یا «تمام کردن کاری که شروع کردیم»، با این تصور که «کار» مهم‌تر از دلیل پشت کامل کردن کار یا دست نگه داشتن برای انجام آن است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی مخفی‌کاری (Furtive Fallacy)</b><span style="font-weight: 400;">:‌ مغلطه‌ی مخفی‌کاری موقعی اتفاق می‌افتد که شخصی بیان کند علت نتیجه‌ی پیش‌آمده کار خلافی بوده که از جانب تصمیم‌گیران سر زده است. این مغلطه بسیار نادر است.&nbsp;&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی چکش زرین (Golden Hammer Fallacy)</b><span style="font-weight: 400;">: ارائه‌ی راه‌حال‌های یکسان برای مشکلات متفاوت. این مغلطه بیشتر خطا در خلاقیت یا دانش‌اندوزی است تا خطا در برهان و استدلال.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>اتهامات هیفالتین (Hifalutin Denunciations)</b><span style="font-weight: 400;">:‌ محکوم کردن طرف مقابل یا استدلال او با اتهامات کلی‌گرایانه‌ی مبهم، افاده‌ای و پرطمطراق. اتهامات هیفالتین بیشتر نوعی فن بلاغی است تا مغلطه.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی تاریخی (Historical Fallacy)</b><span style="font-weight: 400;">: این مغلطه را اولین بار جان دووی (John Dewey)، فیلسوف آمریکایی در ژورنال The Psychological Review در سال ۱۸۹۶ معرفی کرد. این مغلطه موقعی اتفاق می‌افتد که شخصی وانمود کند می‌دانسته که از فلان فرآیند فلان نتیجه به دست می‌آید، در حالی که آن نتیجه فقط در صورت طی شدن آن فرآیند به دست می‌آید. مثلاً فرض کنید کیف پولتان را گم کرده‌اید، ولی می‌توانید حدس بزنید کجا می‌توان آن را پیدا کرد. اگر در جای مورد نظر آن را پیدا کنید و به اشتباه نتیجه‌گیری کنید که از اول می‌دانستید این کیف پول کجا بوده مرتکب این مغلطه شده‌اید. مغلطه‌ی تاریخی به‌ندرت اتفاق می‌افتد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی هویل (وزش طوفان در زباله‌دانی) ((Hoyle’s Fallacy (The Junkyard Tornado)</b><span style="font-weight: 400;">: استدلالی که هدف آن نسبت دادن نظریه‌ی پیدایش خود به خود (Abiogenesis) و تکامل موجودات (Evolution of Higher Life Forms) به «احتمال وزیدن طوفان در زباله دانی و سروهم‌بندی یک بوئینگ ۷۴۷ در نتیجه‌ی آن» است. این «مغلطه» استدلالی ضد این ایده است. تمثیل وزش طوفان در زباله‌دانی نمونه‌ای از استدلال مغلطه‌آمیز است، نه مغلطه‌ی عادی.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>ای‌کاش چوب‌دستی جادویی داشتم (I Wish I Had a Magic Wand)</b><span style="font-weight: 400;">: این تصور اشتباه که شما قدرتی ندارید تا یک موقعیت بد یا اعتراض‌آمیز را تغییر دهید و هیچ جایگزینی برای آن وجود ندارد. این طرز فکر خطا در برهان و استدلال نیست.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>نسبت دادن ویژگی محدود به کلی (In a Certain Respect and Simply (secundum quid et simpliciter))</b><span style="font-weight: 400;">:‌ این تصور که ویژگی‌ای که در حوزه‌ای خاص یافت می‌شود، به حوزه‌ای گسترده‌تر نیز قابل‌تعمیم است. به‌ندرت مورد استفاده قرار می‌گیرد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>از کاه کوه ساختن (Insignificance)</b><span style="font-weight: 400;">: مهم جلوه دادن یک عامل بی‌اهمیت. چنین کاری مغلطه‌آمیز نیست.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی تعمد گرایی (Intentional Fallacy)</b><span style="font-weight: 400;">: عبارتی در نقد ادبی قرن بیستم که بیان‌گر قضاوت کردن نیت و هدف یک اثر ادبی بر اساس نیت و اهداف خالق آن می‌باشد. این مغلطه بسیار جزئی‌گرانه است و در دنیای عادی زیاد اتفاق نمی‌افتد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی نادانی شکست‌ناپذیر (Invincible Ignorance Fallacy)</b><span style="font-weight: 400;">:‌ پرهیز از بحث کردن یا پذیرفتن هرگونه دلیل و مدرکی.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>یا شوالیه یا رند (Knights and Knaves)</b><span style="font-weight: 400;">: تصور این‌که هر اطلاعاتی که از اشخاص دیگر به ما می‌رسد، بسته به آن شخص، یا صحیح است یا اشتباه. این مغلطه شباهت زیادی به مغلطه‌ی توسل به ریشه‌ها (شماره‌ی ۱۲۴) دارد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>نگرش فاقد تناسب (Lack of Proportion)</b><span style="font-weight: 400;">: افراط یا تفریط در زمینه‌ی بیان شدت اهمیت مدرک و شواهد مرتبط با استدلال. در مواردی که افراط از حد بگذرد، می‌توان آن را مثالی از مخفی نگه داشتن مدرک در نظر گرفت، کاری که خلاف قانون است. نگرش فاقد تناسب بیشتر ترفندی برای گول زدن افراد است و در وقوع آن برهان و استدلال چندان مطرح نیست.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی لاتین‌سالاری (Latino Fallacy)</b><span style="font-weight: 400;">: اعتبار بخشیدن به استدلال، مغلطه یا ادعا، صرفاً‌ به خاطر این‌که به لاتین ترجمه شده است. این مغلطه نوع خاصی از توسل به سن‌وسال (شماره‌ی ۶۳) است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>دروغ‌گویی (ارائه‌‌ی اطلاعات نادرست) ((Lies (Misrepresentation)</b><span style="font-weight: 400;">: دروغ‌گویی مغلطه نیست، ولی باید این نکته را در نظر داشته باشید که دروغ و چاخان در استدلال‌های بسیاری یافت می‌شود.&nbsp;</span></li>
<li style="font-weight: 400;"><b>&nbsp;تملق (Lip Service)</b><span style="font-weight: 400;">: وانمود کردن به موافق بودن با یک موضع خاص، وقتی که مشخص است با آن موضع موافق نیستید. تملق یک جور حقه‌بازی است و به برهان و استدلال ربطی ندارد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی حجم ثابت کار ((Lump of Labor Fallacy (Lump of Jobs Fallacy)</b><span style="font-weight: 400;">: این تصور که حجم کار موجود در جامعه برای کارگران ثابت است و مثلاً اگر یک کارگر کار روزانه‌اش را از ۸ ساعت به ۷ ساعت تقلیل دهد،‌ ۱ ساعت کار بیشتر برای کارگران بیکار آزاد می‌شود. این مسئله قابل‌بحث است و نظر اقتصاددانان درباره‌ی آن متفاوت است. بنابراین نمی‌توان آن را خطا در برهان و استدلال در نظر گرفت.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی فرافکنی ذهن (Mind Projection Fallacy)</b><span style="font-weight: 400;">:‌ این مغلطه را ای.تی. جینز (E.T. Jaynes) فیزیک‌دان و فیلسوف بیزی (Beysian) ابداع کرده است. در نظر او این مغلطه موقعی اتفاق می‌اتفد که شخصی یقین داشته باشد دنیا همان طوری است که خودش می‌بیند. فرافکنی ذهن بیشتر یک سوگیری شناختی است تا یک مغلطه.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>سوال خود را جواب دادن (Monopolizing the Question)</b><span style="font-weight: 400;">: پرسیدن یک سوال و بلافاصله جواب دادن، به قصد «تحمیل» کردن جواب‌تان به مخاطب. سوال خود را جواب دادن بیشتر یک سوگیری شناختی است تا مغلطه.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>سیخونک زدن (Needling)</b><span style="font-weight: 400;">: تلاش برای عصبانی کردن طرف مقابل، خصوصاً از طریق انتقاد مداوم یا سیم‌جین کردن او. من پیش‌تر سیخونک زدن را به‌عنوان یکی از دگرگونی‌های مغلطه‌ی حمله‌ی شخصی (ad hominem) فهرست کرده بودم. با این حال،‌ سیخونک زدن بیشتر حقه‌بازی است تا خطا در برهان و استدلال.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>هنجار حساب صاف کردن (Norm of Reciprocity)</b><span style="font-weight: 400;">: ترفندی برای سوءاستفاده از گرایش طبیعی مردم به حساب صاف کردن. در بحث و جدل ممکن است یکی از طرفین به خاطر این‌که طرف مقابل قبلاً با یکی از مواضع او موافقت کرده، با یکی از مواضع او موافقت کند تا حساب‌شان با هم صاف شود. هنجار حساب صاف کردن بیشتر یک ترفند است تا خطا در برهان و استدلال. در جر و بحث این ترفند می‌تواند مقابله‌ی مناسبی برای سوگیری شناختی اثر نتیجه‌ی معکوس (The Backfire Effect)‌ باشد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>این ایده متعلق به اینجا نیست (Not Invented Here)</b><span style="font-weight: 400;">: این مغلطه موقعی اتفاق می‌افتد که شخصی ایده‌ها و استدلال‌هایی را که ریشه در قلمروی اجتماعی خودش نداشته باشند با معیارهای متفاوتی بسنجد. این مغلطه یکی از دگرگونی‌های جزئی مغلطه‌ی توسل به ریشه‌ها (شماره‌ی ۱۲۴) است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>اطلاعات منسوخ‌شده (Outdated Information)</b><span style="font-weight: 400;">: اگر کسی از اطلاعات منسوخ‌شده در استدلالش استفاده کند، اساساً حقیقت فرضیه‌اش غلط است، نه برهان و استدلالش، اما اگر در حال صحت‌سنجی استدلالی هستید، حواس‌تان به این مسئله باشد.&nbsp;</span></li>
<li style="font-weight: 400;"><b>&nbsp;بیش‌برازش (Overfitting)</b><span style="font-weight: 400;">: بیش‌برازش موقعی اتفاق می‌افتد که یک مدل آماری به جای توصیف روابط پایه، یک خطای تصادفی را توصیف می‌کند.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>پر کردن سالن با رفقا (Packing the House)</b><span style="font-weight: 400;">: پر کردن سالن گفتگو با دوستان، موافقان، مشوقان و کلاً کسانی که هروقت استدلالی مطرح کنید و مخالف‌تان را بکوبید شما را تشویق کنند. این ترفند باعث ایجاد جو ناعادلانه‌ای می‌شود که در آن استدلال‌های شما قوی‌تر و استدلال‌های مخالف‌تان ضعیف‌تر از آنچه که هستند به نظر می‌رسند. چنین ترفندی در مراسم رسمی مقامات قدرت رایج است. پر کردن سالن از رفقا بیشتر یک استراتژی است و با برهان و استدلال سروکار ندارد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>پارالوژیسم (Paralogism)</b><span style="font-weight: 400;">: عبارتی است که می‌توان آن را در توصیف هر استدلال غیرمنطقی یا مغلطه‌آمیزی به کار برد. به خودی خود یک مغلطه نیست.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>اخته دانستن آنالیز (به تعویق انداختن تصمیم) ((Paralysis of Analysis (Procrastination)</b><span style="font-weight: 400;">: بیان این استدلال که چون ما هیچ‌گاه به داده‌های کامل دسترسی نداریم، نمی‌توان تصمیم درستی گرفت و فرآیند تصمیم‌گیری را آنقدر باید عقب انداخت که پیش آمدن بحران ما را مجبور به تصمیم‌گیری کند. این طرز فکر ضرورتاً مغلطه‌آمیز نیست.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>طبقه‌بندی کردن (Pigeonholing)</b><span style="font-weight: 400;">:‌ عبارتی در توصیف فرایندهای انجام‌شده در راستای طبقه‌بندی کردن عناصر متفاوت در دسته‌بندی‌های کوچک‌تر. این مغلطه انواع گسترده‌ای از مغلطه‌های جزئی‌تر را دربرمی‌گیرد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>شیادی نیکوکارانه (Pious Fraud)</b><span style="font-weight: 400;">:‌ عمل شیادانه‌ای که برای رسیدن به هدفی والا انجام شود. جمله‌ی معروف «هدف وسیله را توجیه می‌کند» بیان‌گر تفکر پشت شیادی نیکوکارانه است. لزوماً مغلطه‌آمیز نیست.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی عمل‌گرایی (Pragmatic Sampling)</b><span style="font-weight: 400;">: (به مدخل توسل به آسایش خاطر رجوع کنید)&nbsp;</span></li>
<li style="font-weight: 400;"><span style="font-weight: 400;">&nbsp;</span><b>«ما»ی موعظه‌گرانه (Preacher’s We)</b><span style="font-weight: 400;">:‌ استفاده از ضمیر «ما» برای لاپوشانی اتهامی که دارید به دیگران می‌زنید. در چنین شرایطی منظور از «ما» در واقع «تو» یا «شما» است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی نقض احتمالات (Probabilistic Fallacy)</b><span style="font-weight: 400;">: این مغلطه موقعی اتفاق می‌افتد که استنباطات انجام‌شده برای رسیدن از پیش‌فرض‌ها به نتیجه‌گیری قوانین احتمالات را نقض کنند. این مغلطه به‌ندرت در کاربرد روزمره مشاهده می‌شود.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی روان‌شناس (Psychologist’s Fallacy)</b><span style="font-weight: 400;">: این مغلطه موقعی اتفاق می‌افتد که شخصی فرض را بر این بگیرد که به هنگام بررسی یک الگوی رفتاری یا روان‌شناسانه، دیدگاه‌اش جنبه‌ای جهان‌شمول دارد. این مغلطه به‌ندرت در کاربرد روزمره مشاهده می‌شود. همچنین از دوران ویلیام جیمز (William James)، روان‌شناسی که برای اولین بار این مغلطه را معرفی کرد، جامعه‌ی روان‌شناسی به این نتیجه رسیده که چنین دیدگاهی یکی از موانع پژوهشی سر راه روان‌شناسان است و جنبه‌ی گول‌زننده ندارد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>تعریف مجدد (Redefinition)</b><span style="font-weight: 400;">: تعریف مجدد یک واژه یا عبارت برای این‌که با استدلال شما انطباق پیدا کند. مثلاً: «پوچی: آنچه که خدا می‌تواند از دل آن چیزی بیافریند.»&nbsp;</span></li>
<li style="font-weight: 400;"><span style="font-weight: 400;">&nbsp;</span><b>تقلیل‌گرایی (Reductionism)</b><span style="font-weight: 400;">:‌ تقلیل‌گرایی بیشتر یک مکتب فلسفی است تا مغلطه، گرچه کسانی که به این مکتب باور ندارند اغلب آن را مغلطه به حساب می‌آورند. تقلیل‌گرایی یعنی تقلیل دادن اشیاء و مفاهیم به اعضای سازنده‌یشان و تعاملی که این اعضا با هم دارند. به‌عنوان مثال، اگر کسی ادعا کند انسان صرفاً یک ترکیب شیمیایی است،‌ در نظر کسانی که به «روح» اعتقاد دارند حرفی مغلطه‌آمیز زده است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی ارجاعی (Referential Fallacy)</b><span style="font-weight: 400;">: نظریه‌ای در حوزه‌ی زبان‌شناسی که ادعا می‌کند معنی یک واژه یا عبارت در نمود آن در دنیای بیرون خلاصه می‌شود. این مغلطه به‌ندرت در کاربرد روزمره مشاهده می‌شود.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>تحریم شیطان (Sanctioning the Devil)</b><span style="font-weight: 400;">: پرهیز از مباحثه با شخصی با این بهانه که مباحثه با او اعتباری به او می‌بخشد که لایقش نیست. تحریم شیطان مغلطه نیست، مگر این‌که معتقدان به نظریه‌ی صاف بودن زمین به آن توسل جویند، چون کمتر کسی حاضر است با آن‌ها بحث کند.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی مقیاس (Scope Fallacy)</b><span style="font-weight: 400;">: مغلطه‌های جزئی‌تر بسیاری در این کتاب هستند که تحت عنوان «مغلطه‌ی مقیاس»‌ شناخته می‌شوند. این مغطه‌ها بیشتر حول محور ابهام و مبهم بودن می‌چرخند.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>شیرماهی‌گری (Sealioning)</b><span style="font-weight: 400;">: شیرماهی‌گری نوعی از ترولینگ است که حول محور سوالات «مچ‌گیرانه» می‌چرخد، بدین معنا که ترول وانمود می‌کند که می‌خواهد گفتگویی صادقانه داشته باشد و درخواست صادقانه برای آگاهی‌بخشی مطرح می‌کند و بدین ترتیب وظیفه‌ی آگاه کردن ترول به دوش طرف مقابل می‌افتد. این کار مغلطه‌آمیز نیست،‌ بلکه ترفندی مخصوص فریب دادن است. همیشه باید حواس‌تان باشد از اشخاص و نیت پشت کارهایشان پیش‌داوری قوی‌ای در ذهن نداشته باشید. در نگاه اول «شیرماهی‌گری» شبیه پرسش سقراطی از نوع جدی و صادقانه‌اش نظر می‌رسد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>فریب خود (Self-Deception)</b><span style="font-weight: 400;">: فریب خود پروسه‌ای است که شخص برای باور کردن چیزی که می‌داند حقیقت ندارد به خود تحمیل می‌کند. فریب خود خودش مغلطه نیست، بلکه پروسه‌ی ذهنی‌ای را توصیف می‌کند که در نهایت به مغلطه کردن و سفسطه کردن ختم می‌شود.&nbsp;</span></li>
<li style="font-weight: 400;"><b>&nbsp;پیش‌گویی خود محقق‌کننده (Self-Fulfilling Prophecy)</b><span style="font-weight: 400;">: پیش‌گویی‌ای که خودش زنجیره اتفاقاتی را که برای به حقیقت پیوستش لازم است به وجود می‌آورد، ولی شخصی که پیش‌گویی را انجام داده متوجه این موضوع نیست و باور دارد که به حقیقت پیوستن پیش‌گویی ناشی از بینش و دانش عمیق خودش است. پیش‌گویی خود محقق‌کننده معمولاً در برهان و استدلال به وقوع نمی‌پیوندد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی شرلوک هلمز (Sherlock Holmes Fallacy)</b><span style="font-weight: 400;">:‌ یادتان باشد که شرلوک هلمز شخصیتی خیالی است، حتی اگر از شخصیتی واقعی الهام گرفته شده باشد. شیوه‌ی استنتاج او اغلب در این جمله خلاصه می‌شود: «وقتی غیرممکن را حذف کنید، آنچه باقی می‌ماند، هرچقدر هم غیرمحتمل، باید حقیقت باشد.» چنین ذهنیتی در دنیای واقعی باعث ایجاد مشکلات بسیاری می‌شود. استفاده از این ادعا در بحث و استدلال نادر است.</span></li>
<li style="font-weight: 400;"><span style="font-weight: 400;">&nbsp;تلقین موذیانه (Sly Suggestions): تلقین کردن این تصور که ایده‌ی شما ممکن است صحت داشته باشد، ولی بدون صادر کردن بیانیه‌ای محکم و مشخص که بتوان اشتباه بودنش را ثابت کرد. مثلاً: «ممکن است میلیونر بعدی ما شما باشید! برای امتحان کردن شانس خودتان مشترک خدمات‌مان شوید.» تلقین موذیانه حربه‌ی تبلیغاتی است و معمولاً در برهان و استدلال به کار نمی‌رود.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>گربه دستش به گوشت نمی‌رسه می‌گه بو می‌ده (Sour Grapes)</b><span style="font-weight: 400;">: تخریب کردن چیزی صرفاً به خاطر این‌که نمی‌توانید آن را صاحب شوید. مثلاً: «لامبورگینی جدیدی که خریدی بد نیست، ولی ارتفاع صندلی‌هاش خیلی کمه. وانت قراضه‌ی من بهتره.» معمولاً در استدلال به کار نمی‌رود.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>ماست‌مالی (Snow Job)</b><span style="font-weight: 400;">: این عبارت به چند منظور به کار می‌رود: ۱) «ثابت» کردن یک ادعا از راه خفه کردن مخاطب با حقایق، آمار و ارقام، مدارک و نمودارهایی که فراتر از درک و دانش اوست. ۲) تلاش قوی برای وادار کردن مخاطب به باور کردن چیزی از راه بیانات غیر حقیقی و مصنوعی ۳) تلاش برای فریب دادن یا متقاعد کردن مخاطب از راه چاپلوسی یا بزرگنمایی. ماست‌مالی بیشتر مصداق دروغ گفتن است تا مغلطه کردن.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>مغلطه‌ی قیاس منطقی (Syllogistic Fallacy)</b><span style="font-weight: 400;">: دسته‌ای از مغلطه‌های صوری که در قیاس‌های منطقی اتفاق می‌افتند.&nbsp;</span></li>
<li style="font-weight: 400;"><b>&nbsp;تابو (Taboo)</b><span style="font-weight: 400;">: پرهیز از بررسی نقادانه‌ی یک باور یا استدلال صرفاً به خاطر این‌که در جامعه تابو به حساب می‌آید. این کار سر باز زدن از برهان و استدلال است، نه خطا در آن.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>حشو قبیح (Tautology)</b><span style="font-weight: 400;">:‌ بیان یک منظور با واژگان متفاوت، طوری که تکرار آن به اشکال مختلف منظور را واضح‌تر بیان نکند. حشو قبیح همچنین به مجموعه‌ای از بیانات خود تاکید کننده (Self-Reinforcing) اشاره دارد که رد کردنشان ممکن نیست، چون پیش‌فرض نهفته در این بیانات صحیح بودنشان است (یکی از دگرگونی‌های مغلطه‌ی مصادره به مطلوب (شماره‌ی ۷۵)). معمولاً حشو قبیح وقتی در استدلال به کار رود، گول‌زننده نیست.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>شهادت مقامات (Testimonials)</b><span style="font-weight: 400;">: شهادت‌های بیان‌شده از جانب مقامات «قدرت»، متکی بر این پیش‌فرض که می‌دانند دارند درباره‌ی چه چیزی شهادت می‌دهد. در حوزه‌ی تجارت، شهادت‌های فروشندگان یا شهادت‌های مورد تایید فروشندگان نباید خیلی جدی گرفته شوند، چون ممکن است یک مورد استثنایی باشند یا اصلاً ریشه در حقیقت نداشته باشند. مثلاً «جان جی. از ایالت اوهایو اظهار می‌کند که…» شهادت می‌تواند نوعی برهان و استدلال کردن باشد، ولی در بیشتر مواقع اینطور نیست. اگر باشد، جزو نمونه‌ای از مغلطه‌ی توسل به مرجعیت (شماره‌ی ۲۱) به حساب می‌آیند.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>گزینه‌ی دیگری وجود ندارد (There Is No Alternative)</b><span style="font-weight: 400;">:‌ دلسرد کردن دیگران از توسل به تفکر نقادانه با اعلام این‌که برای فلان دیدگاه، وضعیت یا دستورعمل نمی‌توان هیچ جایگزینی متصور شد و همه‌ی گزینه‌های دیگر بی‌اهمیت هستند؛‌ یا این‌که تصمیم نهایی گرفته شده و هرچه بیشتر بحث کرد، وقت بیشتری تلف می‌شود (یا حتی بحث کردن مصداق نافرمانی و عدم وفاداری در نظر گرفته می‌شود).&nbsp;</span></li>
<li style="font-weight: 400;"><span style="font-weight: 400;">&nbsp;</span><b>تعریف بیش از حد گسترده (Too Broad)</b><span style="font-weight: 400;">: تعریف ارائه‌شده مواردی را شامل می‌شود که گنجاندن‌شان در تعریف جایز نیست. تعریف بیش از حد گسترده خطا در درک حقایق است، نه خطا در برهان و استدلال.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>تعریف بیش از حد محدود (Too Narrow)</b><span style="font-weight: 400;">: تعریف ارائه‌شده همه‌ی مواردی را که باید شامل شود در بر نمی‌گیرد. تعریف بیش از حد محدود خطا در درک حقایق است، نه خطا در برهان و استدلال.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>درستی پوچ (Vacuous Truth)</b><span style="font-weight: 400;">: در حوزه‌ی ریاضیات و منطق، درستی پوچ اصطلاحی است که بیان می‌کند همه‌ی اعضای یک مجموعه‌ی تهی داری یک ویژگی خاص هستند. این مبحث از حوصله‌ی مغلطه‌ها خارج است.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>غیرقابل‌انجام بودن (Undoability)</b><span style="font-weight: 400;">: بیان این ادعا که فلان کار قابل انجام نیست، در حالی که خودتان (یا شخصی دیگر) از پس انجام آن برنمی‌آیید. غیرقابل‌انجام بودن شباهت زیادی به مغلطه‌ی توسل به نادانی (شماره‌ی ۶۷) دارد.&nbsp;</span></li>
<li style="font-weight: 400;"><span style="font-weight: 400;">&nbsp;</span><b>لفاظی موذیانه (Weasel Wording)</b><span style="font-weight: 400;">: استفاده از واژه‌های مبهم برای تحریف حقیقت یا گمراه کردن مخاطب. «مثلاً ۵۰٪ در هزینه صرفه‌جویی کنید!». بیشتر یک حربه‌ی تبلیغاتی است تا مغلطه.&nbsp;</span></li>
<li style="font-weight: 400;"><span style="font-weight: 400;">&nbsp;جادوی کلمات (Word Magic): تصور این‌که چون در توصیف فلان چیز واژه‌ای ساخته شده، پس حتماً باید وجود داشته باشد. جادوی کلمات را به‌زحمت می‌توان به شکل یک استدلال گول‌زننده به کار برد. به‌عنوان مثال وجود واژه‌ی «Unicorn» در زبان انگلیسی بدین معنا نیست که می‌توان مردم را گول زد تا باور کنند به خاطر وجود این واژه اسب تک‌شاخ حتماً باید وجود داشته باشد.</span></li>
</ol>
<p><strong>ترجمه‌ای از:&nbsp;</strong></p>
<p><a href="https://www.logicallyfallacious.com/logicalfallacies/Pseudo-Logical-Fallacies" target="_blank" rel="noopener noreferrer">Logically Fallacious</a></p>`};export{n as default};
