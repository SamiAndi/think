const n={title:"مغلطه‌‌ی نهادن بار اثبات دلیل بر دوش طرف مقابل (Shifting of the Burden of Proof) (۱۹۸)",url:"https://www.digikala.com/mag/%d9%85%d8%ba%d9%84%d8%b7%d9%87-%db%8c-%d8%a8%d8%a7%d8%b1-%d8%a7%d8%ab%d8%a8%d8%a7%d8%aa/",content:`<p><b>تعریف:</b> <a href="https://www.digikala.com/mag/%D9%85%D8%BA%D9%84%D8%B7%D9%87-%D8%A8%D9%87-%D8%B2%D8%A8%D8%A7%D9%86-%D8%A2%D8%AF%D9%85%DB%8C%D8%B2%D8%A7%D8%AF/"><span style="font-weight: 400;">مغلطه</span></a><span style="font-weight: 400;"> نهادن بار اثبات دلیل بر دوش طرف مقابل موقعی اتفاق می‌افتد که شخصی ادعایی مطرح کند که به مدرک نیاز دارد، اما بعد از طرف بحث بخواهد در راستای رد ادعای او مدرک ارائه کند. بار اثبات (Burden of Proof) مفهومی قضایی و فلسفی است و در هر دو حوزه تفاوت‌هایی دارد. در بحث‌های روزمره، بار اثبات عموماً بر دوش کسی است که ادعا را مطرح می‌کند، اما گاهی هم بر دوش کسانی است که حقایق و نظریات پذیرفته‌شده و بدیهیات را رد می‌کنند. مثل همه‌ی مسائل دیگری که مطلقاً سیاه و سفید نیستند، در بعضی موارد چنین کاری واضحاً مغلطه‌آمیز است و در بعضی مواقع مغلطه‌آمیز بودن آن مشخص نیست.&nbsp;</span></p>
<p><b>معادل انگلیسی: </b><span style="font-weight: 400;">Shifting of the Burden of Proof</span></p>
<p><b>معادل لاتین: </b><span style="font-weight: 400;">onus probandi</span></p>
<p><b>معادل‌های جایگزین: </b><span style="font-weight: 400;">بار اثبات دلیل (مفهوم کلی)، مغلطه‌ی بار اثبات دلیل، مغلطه‌ی نهادن بیجای بار اثبات، جابجا کردن بار اثبات&nbsp;</span></p>
<p><b>الگوی منطقی:&nbsp;</b></p>
<p><span style="font-weight: 400;">شخص ۱ ادعای Y را مطرح می‌کند، که باید اثبات شود.&nbsp;</span></p>
<p><span style="font-weight: 400;">شخص ۱ از شخص ۲ درخواست می‌کند در رد ادعای Y مدرکی ارائه کند.&nbsp;</span></p>
<p><span style="font-weight: 400;">شخص ۲ از انجام این کار سر باز می‌زند یا قادر به انجام آن نیست.&nbsp;</span></p>
<p><span style="font-weight: 400;">بنابراین Y صحیح است.&nbsp;</span></p>
<p><b>مثال ۱:&nbsp;</b></p>
<p><span style="font-weight: 400;">جک: توی باسن من یه اسب تک‌شاخ نامرئی زندگی می‌کنه.&nbsp;</span></p>
<p><span style="font-weight: 400;">نیک: از کجا به این نتیجه رسیدی؟&nbsp;</span></p>
<p><span style="font-weight: 400;">جک: می‌تونی خلافشو ثابت کنی؟&nbsp;</span></p>
<p><span style="font-weight: 400;">نیک: نه.&nbsp;</span></p>
<p><span style="font-weight: 400;">جک: پس توی باسن من یه اسب تک‌شاخ نامرئی زندگی می‌کنه.&nbsp;</span></p><div id="custom_html-8" class="-widget" single-post-ads-in-content="" widget-wrapper="" widget_custom_html"=""><div class="textwidget custom-html-widget"><div smr-id="130" smr-type="banner_fixed"></div></div></div><p></p>
<p><b>توضیح: </b><span style="font-weight: 400;">جک ادعایی بیان کرد که باید اثبات شود. نیک درخواست مدرک کرد، ولی جک بار اثبات را روی دوش نیک نهاد. چون نیک نمی‌توانست ادعای ابطال‌ناپذیر (Unfalsifiable Claim) جک را رد کند، جک خود را پیروز بحث اعلام کرد. کار او مغلطه‌آمیز است.&nbsp;</span></p>
<p><b>مثال ۲:&nbsp;</b></p>
<p><span style="font-weight: 400;">آدری: من یه انسانم. من یه سایبورگ از آینده نیستم که برای نابودی بشر به گذشته سفر کرده.&nbsp;</span></p>
<p><span style="font-weight: 400;">فرد: ثابت کن انسانی! سایبورگ‌ها اگه خون زیادی از دست بدن غش نمی‌کنن. بیا این چاقو رو بگیر و باهاش دستتو ببر.&nbsp;</span></p>
<p><span style="font-weight: 400;">آدری: فردی، برو بخواب. در ضمن دیگه حق نداری قبل از خواب برنامه‌های کانال SYFY رو تماشا کنی!&nbsp;</span></p>
<p><b>توضیح: </b><span style="font-weight: 400;">آدری ادعایی بدیهی بیان کرد و احتمالاً به خاطر سوءظن فردی مجبور به بیان آن شد. فرد از آدری درخواست کرد ادعایش را ثابت کند، در حالی‌که وظیفه‌ی اوست تا اعتراضش به یک حقیقت بدیهی را توجیه کند.&nbsp;</span></p>
<p><b>استثنا:</b><span style="font-weight: 400;"> تشخیص این‌که بار اثبات بر دوش چه کسی است، همیشه کار راحتی نیست،‌ حداقل نه به اندازه‌ی مثال‌های بالا. اغلب این مسئله خودش به یک بحث طولانی انجامیده می‌شود.&nbsp;</span></p>
<p><b>راهنمایی: </b><span style="font-weight: 400;">اگر ممکن است، استدلال‌تان را با مدرک بیان کنید، حتی اگر بار اثبات بر دوش شما نیست. تنها شرایطی که در آن توصیه نمی‌شود چنین کاری انجام دهید، شرایطی است که در آن ادعا یا اتهام مطرح‌شده آنقدر مضحک و بی‌ربط است که جدی گرفتن آن به هر نحوی باعث اعتبار بخشیدن به آن می‌شود.&nbsp;</span></p>
<p><b>منابع:&nbsp;</b></p>
<p style="direction: ltr;"><span style="font-weight: 400;">Bunnin, N., &amp; Yu, J. (2008). The Blackwell Dictionary of Western Philosophy. John Wiley &amp; Sons.</span></p>
<p><strong>ترجمه‌ای از:&nbsp;</strong></p>
<p><a href="https://www.logicallyfallacious.com/logicalfallacies/Shifting-of-the-Burden-of-Proof" target="_blank" rel="noopener noreferrer">Logically Fallacious</a></p>`};export{n as default};
