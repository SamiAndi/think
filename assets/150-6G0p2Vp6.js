const p={title:"مغلطه‌‌ی خرده‌گیری منطقی (ّLogic Chopping) (۱۵۰)",url:"https://www.digikala.com/mag/%d9%85%d8%ba%d9%84%d8%b7%d9%87-%db%8c-%d8%ae%d8%b1%d8%af%d9%87-%da%af%db%8c%d8%b1%db%8c-%d9%85%d9%86%d8%b7%d9%82%db%8c/",content:`<p><b>تعریف:</b> <a href="https://www.digikala.com/mag/%D9%85%D8%BA%D9%84%D8%B7%D9%87-%D8%A8%D9%87-%D8%B2%D8%A8%D8%A7%D9%86-%D8%A2%D8%AF%D9%85%DB%8C%D8%B2%D8%A7%D8%AF/"><span style="font-weight: 400;">مغلطه</span></a><span style="font-weight: 400;"> خرده‌گیری منطقی موقعی اتفاق می‌افتد که شخصی به جای اشاره‌ی مستقیم به مسائل مهم مربوط به یک بحث روی جزئیات کم‌اهمیت آن تمرکز و دقت خود را سر مسائل الکی تلف کند و بدین ترتیب منطق را به شکلی فخرفروشانه و ناکارآمد به کار برد.&nbsp;</span></p>
<p><span style="font-weight: 400;">به این مغلطه توجه ویژه نشان دهید، چون شاید پس از خواندن این کتاب متوجه شوید که در زندگی روزمره‌یتان خرده‌گیری منطقی را بیشتر از هر مغلطه‌ی دیگر به کار می‌برده‌اید.&nbsp;</span></p>
<p><b>معادل انگلیسی: </b><span style="font-weight: 400;">Logic Chopping</span></p>
<p><b>معادل‌های جایگزین: </b><span style="font-weight: 400;">فضل‌فروشی منطقی، ایراد بنی‌اسرائیلی، مو را از ماست بیرون کشیدن، گیر سه‌پیچ، ایراد جزئی</span></p>
<p><b>مثال ۱:&nbsp;</b></p>
<p><span style="font-weight: 400;">جان: می‌شه بهم کمک کنی ماشینمو هل بدم کنار جاده تا کامیون یدک‌کش بیاد؟‌</span></p>
<p><span style="font-weight: 400;">پال: چرا هلش بدیم کنار جاده؟ همین‌جایی که هست چه اشکالی داره؟&nbsp;</span></p>
<p><span style="font-weight: 400;">جان: اینجا جلوی رفت‌وآمد ماشین‌های دیگه رو می‌گیره.&nbsp;</span></p>
<p><span style="font-weight: 400;">پال: عوامل زیادی هستن که جلوی رفت‌وآمد ماشین‌ها رو می‌گیرن. می‌خوای برای رفع همه‌شون اقدامی بکنی؟‌</span></p>
<p><span style="font-weight: 400;">جان: نه، ولی این یه مورد تقصیر منه.&nbsp;</span></p>
<p><span style="font-weight: 400;">پال: واقعاً تقصیر توئه؟ تو عمداً کاری کردی که ماشینت از کار بیفته؟‌</span></p>
<p><span style="font-weight: 400;">جان: بهم کمک می‌کنی این لکنته رو از وسط راه جمع کنم یا نه؟‌</span></p>
<p><b>توضیح: </b><span style="font-weight: 400;">در این مثال، پال از دل یک درخواست ساده یک مسئله‌ی فلسفی عمیق بیرون کشیده تا مجبور نشود درخواست را اجابت کند. شاید حرف پال حرف حساب باشد، ولی همه‌ی موقعیت‌های زندگی نیازمند تفکر عمیق و نقادانه نیستند. این موقعیت یکی از چنین مواردی‌ست.&nbsp;</span></p>
<p><b>مثال ۲:&nbsp;</b></p>
<p><span style="font-weight: 400;">تکنسین فنی: تایر جدید لازم دارید.&nbsp;</span></p><div id="custom_html-8" class="-widget" single-post-ads-in-content="" widget-wrapper="" widget_custom_html"=""><div class="textwidget custom-html-widget"><div smr-id="130" smr-type="banner_fixed"></div></div></div><p></p>
<p><span style="font-weight: 400;">بارت: نفع اقتصادی شما تو اینه که به من تایر جدید بفروشی. چرا باید بهت اعتماد کنم؟‌</span></p>
<p><span style="font-weight: 400;">تکنسین فنی: شما بودید که ماشینتون رو برای معاینه‌ی فنی آوردید پیش من قربان.&nbsp;</span></p>
<p><span style="font-weight: 400;">بارت: من ماشینم رو آوردم به تعمیرگاهی که شما توش مشغول به کارید.&nbsp;</span></p>
<p><span style="font-weight: 400;">تکنسین فنی: پس فعلاً بی‌خیال تایر جدید بشیم؟‌</span></p>
<p><span style="font-weight: 400;">بارت: من هیچ‌وقت چنین حرفی نزدم. الان می‌خواید با توسل به روان‌شناسی معکوس منو ترغیب کنید تایر جدید بخرم؟‌</span></p>
<p><b>توضیح: </b><span style="font-weight: 400;">اشخاصی که از پارانویا رنج می‌برند و فکر می‌کنند دنیا علیه‌شان نقشه کشیده، خواسته یا ناخواسته زیاد از این مغلطه استفاده می‌کنند.&nbsp;</span></p>
<p><b>استثنا: </b><span style="font-weight: 400;">البته مرز مشخصی بین موقعیت‌هایی که نیازمند تفکر عمیق و نقادانه هستند، و موقعیت‌هایی که در آن‌ها فقط باید بی‌چون و چرا درخواست طرف مقابل را اجابت کنید وجود ندارد، ولی اگر از این مرز عبور کردید، امیدوارم اشخاصی که دور و برتان هستند، به قدری برایتان اهمیت قائل باشند تا این موضوع را بهتان گوشزد کنند.&nbsp;</span></p>
<p><b>راهنمایی: </b><span style="font-weight: 400;">آدم‌ها دوست ندارند کسی تحقیرشان کند. گاهی‌اوقات خویشتن‌داری و رعایت حال طرف مقابل از محق بودن مهم‌تر است.&nbsp;</span></p>
<p><b>منابع:‌</b></p>
<p style="direction: ltr;"><span style="font-weight: 400;">Byerly, H. C. (1973). A primer of logic. Harper &amp; Row.</span></p>
<p><strong>ترجمه‌ای از:&nbsp;</strong></p>
<p><a href="https://www.logicallyfallacious.com/tools/lp/Bo/LogicalFallacies/120/Logic-Chopping" target="_blank" rel="noopener noreferrer">Logically Fallacious</a></p>`};export{p as default};
